امروزه رژیم های مختلف غذایی برای رسیدن افراد به تناسب اندام و شرایط مناسب تر در زندگی وجود دارد. بسیاری از متخصصان به صورت حضوری و یا اینترنتی رژیم های خود را ارائه میدهند و در این میان بسیاری از برنامه ها موفق تر از سایر برنامه ها بوده و برخی نیز با شکست روبرو شده اند. زمانی که بحث از شکست و یا پیروزی میباشد باید به این نکته اشاره کنیم که چه فاکتورهایی در تعیین پیروزی یا شکست یک برنامه موثر میباشند.

باید بدانید که رژیم های لاغری برای کاهش وزن میباشند، پس اگر اولین هدف خود که همان کاهش وزن را پوشش ندهند محکوم به شکست خواهند بود. باید یادآوری کنیم که اغلب رژیم های لاغری که امروزه با آن ها سرو کار داریم به راحتی هدف کاهش وزن را پوشش میدهند. پس تنها این مورد نمیتواند فاکتور تعیین کننده در موفقیت یک برنامه باشد. در واقع دانش در حوزه فیزیولوژی بدن انسان نشان میدهد که در یک برنامه تغذیه ای باید به نیاز های حیاتی بدن انسان توجه شود و  عدم توجه به این نکات حیاتی در یک برنامه منجر به صدمات جبران ناپذیری خواهد گردید. متاسفانه این روزها اغلب برنامه های کاهش وزن به نیازهای حیاتی بدن انسان توجه نمیکنند و این میتواند در طولانی مدت باعث کشانده شدن استفاده کنندگان به بیمارستانها میگردد.

 

یکی از رزیم هایی لاغری که امروزه به صورت فراگیر در اینترنت مورد استفاده قرار میگیرد رژیم 15 روزه ملقب به رژیم کانادایی میباشد. اینکه این رژیم واقعا از متخصصان کشور کانادا باشد جای تردید است. در این برنامه که در زیر همین مقاله قرار داده شده است نکاتی قابل تعمقی وجود دارد که به شرح ذیل میباشند:

1- در این برنامه میزان مصرف کربو هیدارتها به پایین ترین حد ممکن رسیده است. باید بدانید برخی از اعمال حیاتی بدن شما به شدت به گلوگز وابسته میباشند. سیستم اعصاب مرکزی، گلبولهای قرمز و بخشهای مهم دیگری از بدن وجود دارند که بدون حضور کربوهیدارتها قادر به انجام وظایف خود نخواهند بود. به نظر میرسد که این رژیم برای اینکه کاهش وزن را سریعتر برای افراد به بار آورد بخشهای زیادی از بدن را قربانی یک کاهش وزن سریع کرده است. در این برنامه حتی اثری از مواد سبوس دار که نیاز های فیبری و گوارشی افراد را باید برطرف سازد نیست.

2- در یک برنامه تغذیه رژیم لاغری باید به صبحانه توجه شود. صبحانه باید با دقت در یک رژیم لاغری برنامه ریزی شود که متاسفانه در این برنامه به صبحانه توجه نشده است و این میتواند منجر به کاهش توانایی افراد در بعد از ظهرها و شب گردد.

3- در این رژیم برخی از غذاهای ناسالم همانند کالباس وجود دارد که معمولا در رژیم های کاهش وزن نباید گنجانیده شوند.

4- میزان کالری کاهش داده شده در این برنامه بسیار زیاد میباشد. باید بدانید که کاهش هر 3500 کالری نیم کیلو از چربی بدن کم خواهد کرد و باید میزان کاهش وزن در یک برنامه  لاغری  بین 3 تا 5 کیلو در یک ماه باشد زیرا که استاندارد ترین میزان کاهش وزن دنیا نیز در این دامنه میباشد. این یکی از مهمترین ایرادات استفاده از این برنامه میباشد

5- در این برنامه در مورد برخی از موارد بزرگنمایی نادرستی شده است مانند"رژیم بدون کوچکترین تغییری باید انجام بشه و اگه حتی یه آب نبات خوردید رژم رو قطع کرده دو ماه بعد شروع کنید اثر رژیم تا یک ساله" و یا  روزی 6 نوبت و هربار 11 نفس عمیق که معادل 3 کیلومتر دویدن است . به نظر میرسد. این موارد همچون تنفس عمیق معادل دویدن است به شدت نادرست بوده و باعث رواج کم تحرکی میشود. در واقع هر رژیم لاغری باید حداقل 20 دقیقه پیاده روی را همراه خود داشته باشد کاری که در این رژیم برای اولین بار یک جایگزین قرار داده شده است.

 

با توجه به تفاسیر فوق و مشاهده برنامه در زیر این پاراگراف توصیه میکنیم هر چند با این برنامه به کاهش وزن خواهید رسید ولی سعی شود از برنامه هایی استفاده نمائید که اصول علمی در آنها رعایت شده باشد. 

 

روز اول

صبحانه : یک فنجان قهوه + یک حبه قند

ناهار : 2 عدد تخم مرغ سفت آب پز + اسفناج پخته + 1 عدد گوجه فرنگی

شام : 300 گرم گوشت پخته یا کبابی  + کاهو + آب لیمو ترش

 
روز دوم

صبحانه : یک فنجان قهوه + یک حبه قند

ناهار : 10 ورق کالباس مرغ + یک لیوان ماست کم چرب

شام : 300 گرم گوشت کبابی یا پخته +کاهو + آب لیمو ترش

 
روز سوم

صبحانه : یک فنجان چای + 2 عدد خرما

ناهار : نصف سینه مرغ پخته یا کبابی + کاهو بدون آبلیمو

شام : سالاد کرفس +کلم + گوجه فرنگی + سس آبلیمو

 
روز چهارم

صبحانه : یک فنجان قهوه +یک حبه قند + یک ورق نان تست

ناهار : یک لیتر آبمیوه ترجیحا آب سیب یا هویج + یک لیوان ماست کم چرب

شام : 2 عدد تخم مرغ آب پز + هویج پخته رنده شده + 200 گرم پنیر رژیمی یا کم نمک

 
روز پنجم

صبحانه : یک فنجان قهوه + یک حبه قند + یک ورق نان تست

ناهار : یک عدد ماهی پخته یا کبابی کامل + یک قاشق چایخوری کره + آبلیمو

شام : نصف سینه مرغ + کاهو + آبلیمو + روغن زیتون

 
روز ششم

صبحانه : یک فنجان چای + 2 عدد خرما

ناهار : 10 ورق کالباس مرغ + یک فنجان ماست کم چرب

شام : نصف سینه مرغ + کاهو + آبلیمو + روغن زیتون

 
روز هفتم

صبحانه : یک فنجان قهوه + یک حبه قند + یک ورق نان تست

ناهار : 2 عدد تخم مرغ سفت آب پز + یک ورق کالباس + کاهو

شام : سالاد کلم + گوجه فرنگی + سس آبلیمو + یک عدد میوه

 
روز هشتم

صبحانه : یک فنجان قهوه + یک حبه قند

ناهار : نصف سینه مرغ پخته یا کبابی + کاهو + آبلیمو

شام : 300 گرم گوشت کبابی یا پخته +کاهو + آبلیمو + یک عدد میوه


 روز نهم

صبحانه : یک لیوان شیر

ناهار : نصف سینه مرغ پخته یا کبابی + کاهو + آبلیمو

شام : سالاد کاهو + خیار + گوجه فرنگی + سس آبلیمو + یک عدد میوه

 
روز دهم

صبحانه : یک فنجان قهوه + یک حبه قند + یک ورق نان تست

ناهار : یک لیتر آبمیوه ترجیحا آب سیب یا هویج + یک لیوان ماست کم چرب

شام : یک عدد تخم مرغ آب پز + یک هویج پخته شده + 200 گرم پنیر رژیمی یا کم نمک

 
روز یازدهم

 صبحانه : یک فنجان قهوه + یک حبه قند + یک ورق نان تست

ناهار : یک عدد ماهی پخته یا کبابی کامل + یک قاشق چایخوری کره + آبلیمو

شام : نصف سینه مرغ + کاهو و کرفس

 
روز دوازدهم

صبحانه : یک لیوان چای + 2 عدد خرما

ناهار : 2 عدد تخم مرغ سفت آب پز + یک هویج پخته شده

شام : نصف سینه مرغ + کاهو و کرفس

 
رژیم نگهدارنده

روز سیزدهم

صبحانه : یک لیوان شیر

ناهار : گوشت یا مرغ پخته یا کبابی + گوجه فرنگی و سس آبلیمو + سالاد کاهو

شام : سوپ آب مرغ یا آب گوشت + 2 عدد نان تست + 2 عدد میوه


 روز چهاردهم

صبحانه : یک لیوان چای + یک ورق نان تست با عسل

ناهار : 5 ورق کالباس مرغ + گوجه فرنگی + 1 عدد خیارشور + 2 ورق نان تست

شام : نصف سینه مرغ + سالاد کاهو + خیار + گوجه فرنگی + یک عدد میوه

 
روز پانزدهم

صبحانه : یک لیوان شیر

ناهار : گوشت یا مرغ کبابی یا پخته شده + سالاد خیار و گوجه فرنگی

شام : سوپ آب مرغ یا گوشت + 2 ورق نان تست + 2 عدد میوه

 بعد از 15 روز میتونید بصورت معمول غذا میل کنید حتی شیرینی اما به اندازه ی کم اگه وزنتون تا 6 یا 10 ماه بعدش به اندازه 2 کیلو برگشت فقط 3 روز رژیم نگهدارنده رو بگیرید تا به وزن اولتون برگردین حتما در طول روز 5 لیوان آب بنوشید

رژیم بدون کوچکترین تغییری باید انجام بشه و اگه حتی یه آب نبات خوردید رژم رو قطع کرده دو ماه بعد شروع کنید اثر رژیم تا یک ساله

جای چای و قهوه نباید عوض بشه

اگه کامل رژیم رو انجام بدید 8تا10 کیلو وزن و 10تا15 سانت سایز کم میکنید

 ورزش موثر در این رژیم :

روزی 6 نوبت و هربار 11 نفس عمیق که معادل 3 کیلومتر دویدن است .

پاها را به اندازه عرض شانه باز کنید و شکم و باسن را منقبض کنید  به وسیله ی بینی ریه ها را پر از هوا کنید و به آرامی دستها را بالا ببرید و تا 10 بشمارید بعد از راه دهان تمام هوا را خارج کنید و به آرامی دستها را پایین بیاورید هنگام خارج کردن هوا از ریه شکم و باسن را آزاد کنید

 

سس آبلیمو : 2 قاشق ماست + یک قاشق غذاخوری روغن زیتون + یک قاشق آبلیمو + نمک و فلفل

سوپ مرغ : یک لیوان آب مرغ + نصف فنجان سیب زمینی خرد شده + یک فنجان هویج خرد شده + نصف فنجان نخود فرنگی + کمی نمک و آبلیمو

 

غذاهایی که به جای گوشت قرمز و مرغ و ماهی و تخم مرغ میتوان استفاده کرد :

1-بورانی کدو : 2 عدد کدوی متوسط را حلقه حلقه کرده یک عدد گوجه فرنگی خرد شده و یک قاشق روغن مایع به آن اضافه کرده پخته با یک لیوان ماست بدون چربی میل کنید

2-بورانی اسفناج : نیم کیلو اسفناج را با کمی نمک پخته با یک لیوان ماست کم چرب میل نمایید

3-عدسی : یک فنجان عدس پخته را با کمی آبلیمو میل نمایید

4-گل کلم : یک چهارم گل کلم متوسط را با یک قاشق روغن جامد و یک لیوان آب و یک قاشق رب گوجه فرنگی پخته و میل نمایید

5-سالاد کرفس : یک لیوان کرفس خرد شده را به همراه کاهو و یک عدد گوجه فرنگی به همراه سس آبلیمو میل نمایید